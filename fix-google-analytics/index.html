---
title: Bliv GDPR-compliant med dine analytics – Fix Google Analytics – deranged
layout: fix-analytics
---
    <h1>Bliv GDPR-compliant med dine analytics</h1>
    <p>
        <a href="https://www.datatilsynet.dk/presse-og-nyheder/nyhedsarkiv/2022/sep/brug-af-google-analytics-til-webstatistik" target="_blank" rel="noopener">Datatilsynet har konkluderet</a> at Google Analytics "ikke kan benyttes lovligt uden videre". Det gælder altså alle der opererer i Danmark: I skal finde en vej udenom. Så hvad gør man nu?
    </p>
    <p>
        Heldigvis behøver man ikke skifte ud af Google Analytics – man kan nemlig sørge for at pille den personhenførbare data ud af det der sendes til Google før de modtager det, og så må man godt bruge det.
    </p>
    <p>
        Vi har en løsning på dette på trapperne lige nu, og du kan skrive til os på <a href="mailto:get+analytics@deranged.dk">get+analytics@deranged.dk</a> for at få besked så snart vi lancerer den.
    </p>
    
    <h2>Konkrete vilkår</h2>
    <p>
        Vi skal bare lige have dækket vores hostingudgifter - så løsningen kommer til at koste €0,01 (eller 0,07 kr) pr. 1000 tracking events med en årlig minimumsbetaling på €5 (37 kr) pr. domæne (alle priser er ex. moms).
    </p>
    <p>
        Installationen er simpel: du skifter dit Google Analytics script ud med et let modificeret ét du får fra os - så ryger events via vores server, der sørger for at fjerne al personhenførbar information.
    </p>
    <p>
        Det sidste der kræves er at du indgår en databehandleraftale med os, så sådan én har vi selvfølgelig også klar til dig.
        <a href="/fix-google-analytics/vilkaar">Læs vilkår og databehandleraftale her.</a>
    </p>
    <p>
        Hvis du er interesseret, er det bare at sende os en mail på <a href="mailto:get+analytics@deranged.dk">get+analytics@deranged.dk</a>, så vender vi tilbage snarest muligt.
    </p>

    <h2>Hjælp os med at teste</h2>
    <p>
        Lige nu har vi en alpha-version klar af systemet. Vi arbejder på at få installationsoplevelsen til at spille og være super nem.
    </p>
    <p>
        Hvis du vil hjælpe os med at teste installationen og være én af de første til følge datatilsynets konklusion, kan du tage fat i os på <a href="mailto:get+analytics@deranged.dk">get+analytics@deranged.dk</a>, så tager vi den videre derfra.
    </p>

    <h2>Så nemt er det&hellip;</h2>
    <p>
        To linjer kode, skal du ændre.
    </p>
    <p>
        Den første linje bruger vores proxy til at hente Googles script, så de ikke får adgang til brugerens IP-adresse gennem dette kald.
    </p>
    <p>
        Den anden linje kode konfigurerer Googles kode til at bruge vores <em>collector</em> proxy (den service der modtager events når brugere interagerer med din side), der sender relevant kode videre til Google.
    </p>
    <p>
        Sådan her ser det ud:
    </p>
    <img src="/fix-google-analytics/gtag-upgrade-code.png" alt="Kode-udsnit viser ændring til at bruge derangeds proxy i stedet for at sende data direkte til Google Analytics. På én linje ændres script urlen fra www.googletagmanager.com til tagmanager.deranged.dk. På en anden linje tilføjes konfigurations-feltet transport_url med værdien ga-proxy.deranged.dk til gtag konfigurationen.">

    <h2>Vi anbefaler et alternativ</h2>
    <p>
        Hele balladen starter med at Google Analytics anvendes så mange steder - fra offentlige til private institutioner i Danmark.
    </p>
    <p>
        Vi er store fortalere for at virksomheder og offentlige institutioner selv ejer deres infrastruktur, og kører deres egne løsninger. Det er heldigvis nemmere end nogensinde, fordi der findes rigtig gode open-source alternativer til mange af de hyppigst forekommende services.
    </p>
    <p>
        Til analytics anbefaler vi <a href="https://matomo.org/" target="_blank" rel="noopener">Matomo</a>, der endda kan konfigureres til <a href="https://matomo.org/faq/new-to-piwik/how-do-i-use-matomo-analytics-without-consent-or-cookie-banner/" target="_blank" rel="noopener">ikke engang at bruge cookies</a> så man helt kan undgå en irriterende pop-up, og samtidig behandle ens brugeres data sikkert og uden Google som mellemmand.
    </p>
    <p>
        Kontakt os på <a href="mailto:get+matomo@deranged.dk">get+matomo@deranged.dk</a>, hvis du har brug for hjælp til opsætning af Matomo i infrastruktur ejet af dig. Det tager nogle konsulenttimer, men derefter betaler du kun for dine egne udgifter til hosting, hvilket for større insitutioner og virksomheder sjældent er en væsentlig udgift.
    </p>

<!--
TODO:
- spørgeskema: kan jeg bruge denne service?
- blog post: sammenligning mellem google analytics/google analytics gennem vores proxy/open source altenativer for at se hvad der batter (matomo med/uden cookies, fathom)
- blog post: hvordan fungerer vores google analytics proxy service/hvordan lever vi op til deres anbefalinger
-->
